---
title: Przewodnik Szybki start dotyczący zarządzania udziałami plików platformy Azure za pomocą witryny Azure Portal
description: W tym przewodniku Szybki start dowiesz się, jak zarządzać usługą Azure Files za pomocą witryny Azure Portal.
services: storage
author: roygara
ms.service: storage
ms.topic: quickstart
ms.date: 10/18/2018
ms.author: rogarana
ms.subservice: files
ms.openlocfilehash: 69e7dba06fce14c2411a82dfade344ba1b14a6d3
ms.sourcegitcommit: 37343b814fe3c95f8c10defac7b876759d6752c3
ms.translationtype: HT
ms.contentlocale: pl-PL
ms.lasthandoff: 04/24/2019
ms.locfileid: "63763889"
---
# <a name="quickstart-create-and-manage-azure-file-shares-with-the-azure-portal"></a>Szybki start: tworzenie udziałów plików platformy Azure i zarządzanie nimi za pomocą witryny Azure Portal 
[Azure Files](storage-files-introduction.md) to łatwy w użyciu system plików w chmurze firmy Microsoft. Udziały plików platformy Azure można instalować w systemach Windows, Linux i macOS. W tym przewodniku przedstawiono podstawowe informacje dotyczące pracy z udziałami plików platformy Azure przy użyciu witryny [Azure Portal](https://portal.azure.com/).

Jeśli nie masz subskrypcji platformy Azure, przed rozpoczęciem utwórz [bezpłatne konto](https://azure.microsoft.com/free/?WT.mc_id=A261C142F).

## <a name="create-a-storage-account"></a>Tworzenie konta magazynu
[!INCLUDE [storage-files-create-storage-account-portal](../../../includes/storage-files-create-storage-account-portal.md)]

## <a name="create-an-azure-file-share"></a>Tworzenie udziału plików platformy Azure
Aby utworzyć udział plików platformy Azure, wykonaj następujące czynności:

1. Wybierz konto magazynu na pulpicie nawigacyjnym.
2. Na stronie konta magazynu w sekcji **Usługi** wybierz pozycję **Pliki**.
    ![Zrzut ekranu przedstawiający sekcję usług konta magazynu; wybieranie usługi Pliki](media/storage-how-to-use-files-portal/create-file-share-1.png)

3. W menu w górnej części strony **Usługa plików** kliknij pozycję **+ Udział plików**. Zostanie rozwinięta strona **Nowy udział plików**.
4. W polu **Nazwa** wpisz ciąg *myshare*.
5. Kliknij przycisk **OK**, aby utworzyć udział plików platformy Azure.

Nazwy udziałów muszą składać się z małych liter, cyfr i pojedynczych łączników, ale nie mogą zaczynać się od łącznika. Szczegółowe informacje o nazwach plików i udziałów plików można znaleźć w temacie [Nazywanie i odwoływanie się do udziałów, katalogów, plików i metadanych](https://docs.microsoft.com/rest/api/storageservices/Naming-and-Referencing-Shares--Directories--Files--and-Metadata).

## <a name="use-your-azure-file-share"></a>Korzystanie z udziału plików platformy Azure
Usługa Azure Files oferuje dwie metody pracy z plikami i folderami w obrębie udziału plików platformy Azure: zgodny ze standardem branżowym [protokół Server Message Block (SMB)](https://msdn.microsoft.com/library/windows/desktop/aa365233.aspx) i [protokół REST usługi Files](https://docs.microsoft.com/rest/api/storageservices/file-service-rest-api). 

Aby zainstalować udział plików za pomocą protokołu SMB, zobacz następujący dokument zgodny z używanym systemem operacyjnym:
- [Windows](storage-how-to-use-files-windows.md)
- [Linux](storage-how-to-use-files-linux.md)
- [macOS](storage-how-to-use-files-mac.md)

### <a name="using-an-azure-file-share-from-the-azure-portal"></a>Korzystanie z udziału plików platformy Azure w witrynie Azure Portal
Wszystkie żądania przekazywane za pośrednictwem witryny Azure Portal są przekazywane przy użyciu interfejsu API REST plików, co umożliwia tworzenie, modyfikowanie oraz usuwanie plików i katalogów na klientach bez dostępu do protokołu SMB. Istnieje możliwość bezpośredniej pracy z protokołem REST usługi Files (polegającej na ręcznym tworzeniu wywołań HTTP REST), ale najczęstszym sposobem korzystania z protokołu REST usługi Files (oprócz korzystania z witryny Azure Portal) jest użycie [modułu Azure PowerShell](storage-how-to-use-files-powershell.md), [interfejsu wiersza polecenia platformy Azure](storage-how-to-use-files-cli.md) lub zestawu Azure Storage SDK. Wszystkie te narzędzia udostępniają sprawną otokę protokołu REST usługi Files w wybranym języku skryptowym/programowania. 

Zdajemy sobie sprawę, że większość użytkowników usługi Azure Files będzie chciało pracować z udziałami plików platformy Azure za pośrednictwem protokołu SMB, ponieważ umożliwi im to skorzystanie z istniejących aplikacji i narzędzi, ale istnieje kilka powodów, dla których użycie interfejsu API REST usługi Files wydaje się korzystniejsze niż użycie protokołu SMB:

- W trakcie podróży musisz szybko wprowadzić zmianę w udziale plików platformy Azure, korzystając z laptopa bez dostępu do protokołu SMB, tabletu lub urządzenia przenośnego.
- Musisz wykonać skrypt lub uruchomić aplikację z poziomu klienta, który nie może instalować udziału SMB. Mogą to być na przykład klienci lokalni bez odblokowanego portu 445.
- Korzystasz z zasobów bezserwerowych, takich jak [usługa Azure Functions](../../azure-functions/functions-overview.md). 

W poniższych przykładach przedstawiono, jak używać witryny Azure Portal do obsługi udziałów plików platformy Azure przy użyciu protokołu REST usługi Files. 

Po utworzeniu udziału plików platformy Azure możesz zainstalować ten udział plików w systemie [Windows](storage-how-to-use-files-windows.md), [Linux](storage-how-to-use-files-linux.md) lub [macOS](storage-how-to-use-files-mac.md) za pomocą protokołu SMB. Pracę z udziałem plików platformy Azure umożliwia też witryna Azure Portal. 

#### <a name="create-a-directory"></a>Tworzenie katalogu
Aby utworzyć nowy katalog o nazwie *myDirectory* w katalogu głównym udziału plików platformy Azure:

1. Na stronie **Usługa plików** wybierz udział plików **myshare**. Zostanie otwarta strona udziału plików.
2. W menu w górnej części strony wybierz pozycję **+ Dodaj katalog**. Zostanie rozwinięta strona **Nowy katalog**.
3. Wpisz nazwę *myDirectory*, a następnie kliknij przycisk **OK**.

#### <a name="upload-a-file"></a>Przekazywanie pliku 
Aby można było zademonstrować przekazywanie pliku, najpierw musisz utworzyć lub wybrać plik do przekazania. Możesz to zrobić w dowolny sposób. Po wybraniu pliku do przekazania:

1. Kliknij katalog **myDirectory**. Zostanie otwarty panel **myDirectory**.
2. W menu u góry kliknij pozycję **Przekaż**. Zostanie otwarty panel **Przekazywanie plików**.  
    ![Zrzut ekranu panelu przekazywania plików](media/storage-how-to-use-files-portal/upload-file-1.png)

3. Kliknij ikonę folderu, aby otworzyć okno w celu przeglądania plików lokalnych. 
4. Wybierz plik, a następnie kliknij pozycję **Otwórz**. 
5. Na stronie **Przekazywanie plików** sprawdź nazwę pliku, a następnie kliknij pozycję **Przekaż**.
6. Po zakończeniu plik powinien być widoczny na liście na stronie **myDirectory**.

#### <a name="download-a-file"></a>Pobieranie pliku
Aby pobrać kopię przekazanego pliku, kliknij prawym przyciskiem myszy ten plik. Szczegóły środowiska wyświetlanego po kliknięciu przycisku pobierania będą zależeć od używanego systemu operacyjnego i używanej przeglądarki.

## <a name="clean-up-resources"></a>Oczyszczanie zasobów
[!INCLUDE [storage-files-clean-up-portal](../../../includes/storage-files-clean-up-portal.md)]

## <a name="next-steps"></a>Kolejne kroki

> [!div class="nextstepaction"]
> [Co to jest usługa Azure Files?](storage-files-introduction.md)
